---
layout: post
title: BQP
subtitle:
date: 2018-10-24
categories:
  - quantum information
tags:
---

บทความภาษาไทยเกี่ยวกับควอนตัมคอมพิวเตอร์ตามอินเตอร์เน็ตบางบทความก็ยกคำศัพท์ทางทฤษฎีคอมพิวเตอร์อย่าง undecidable problem เช่น halting problem (ที่ผมเคยเขียนถึงใน[โพสท์นี้](https://ninnatdangniam.wordpress.com/2015/08/28/proofs-are-programs-logic-is-computation/) ) หรือ P กับ NP แล้วเอาการคำนวณเชิงควอนตัมมาจับมั่วๆ ผมจึงอยากจะเขียนอะไรที่มันถูกต้องคงไว้บนอินเตอร์เน็ตเสียหน่อย

**ควอนตัมคอมพิวเตอร์แก้ undecidable problem ไม่ได้ และ ยังไม่มีควอนตัมอัลกอริธึมที่แก้ปัญหา NP-complete ได้อย่างมีประสิทธิภาพ**

ประการแรกเพราะว่าทุกอย่างที่ควอนตัมคอมพิวเตอร์ทำได้ คลาสสิคัลคอมพิวเตอร์ก็ทำได้ (เพราะคำตอบที่ได้จากผลการวัดทางควอนตัมคำนวณได้ด้วยทฤษฎีควอนตัม) เพียงแต่อาจจะใช้เวลามหาศาลเท่านั้นเอง หากควอนตัมคอมพิวเตอร์แก้ undecidable problem คลาสสิคัลคอมพิวเตอร์ก็แก้ undecidable problem ได้ แต่ Turing พิสูจน์แล้วว่าไม่ได้

# ควอนตัมคอมพิวเตอร์ใน gate model ทำงานอย่างไร?

จุดหมายใหญ่จุดหนึ่งของทฤษฎีวิทยาศาสตร์คอมพิวเตอร์ (theoretical computer science) (ไม่ใช่แค่ความซับซ้อนเชิงการคำนวณ) คือการเปรียบเทียบความยากของปัญหาทางคณิตศาสตร์ต่างๆ ก่อนอื่นเลยเราจึงต้องนิยามว่าเมื่อไรเราจะพูดได้ว่าปัญหา A ยากกว่าปัญหา B ($A>B$). แต่จริงๆแทนที่จะนิยามว่าเมื่อไร A แก้ยากกว่า B, เรามีนิยามที่สมเหตุสมผลว่า A ยากกว่าหรือเทียบเท่ากับ B ($A \ge B$) เมื่อการแก้ปัญหา B ลดรูป (reduce) ไปเป็นการแก้ปัญหา A ได้ พูดอีกแบบก็คือถ้าแก้ A ได้ก็แก้ B ได้ (แต่การที่แก้ B ได้ไม่ได้การันตีว่าแก้ A ได้ เพราะอาจจะมีวิธีแก้ B วิธีอื่นที่ไม่ใช้การลดรูปไปเป็น A) คราวนี้ถ้าเรารู้ว่า $A \ge B$ และ $A \le B$ ก็แปลว่า A และ B "ยากเท่ากัน"


P คือคลาสของปัญหาที่แก้ได้ใน polynomial time

NP คือคลาสของปัญหาที่เช็คคำตอบได้ใน polynomial time
