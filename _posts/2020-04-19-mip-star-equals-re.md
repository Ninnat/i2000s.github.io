---
layout: post
title: MIP* = RE ตอนที่ 1
subtitle:
date: 2020-04-19
categories:
tags:
---

<div id="toc"></div>

ถ้าจะมีอะไรที่ทำให้ผมออกจาก hiatus การเขียนบล็อกได้ก็ต้องเป็นเรื่องใหญ่พอสมควร เรื่องนั้นคือบทพิสูจน์ [MIP*=RE](https://arxiv.org/abs/2001.04383) ในทฤษฎีความซับซ้อนเชิงการคำนวณที่นักสารสนเทศควอนตัมหลายคนไม่คิดว่าชั่วชีวิตนี้จะได้เห็นข้อสรุป (เช่น[คนนี้](https://www.scottaaronson.com/blog/?p=4512#comment-1828159)และ[คนนี้](https://twitter.com/jfitzsimons/status/1216908264396378112)) ผลงานนี้มาได้ตรงจังหวะ ไม่กี่วันหลังจากผมกลับมาจากงานประชุม [QIP2020](http://www.szpclab.com/qip2020) ที่เชินเจิ้น ซึ่ง Anand Natarajan ได้พูดเรื่อง [NEEXT $\subset$ MIP*](https://arxiv.org/abs/1904.05870) และทิ้งท้ายด้วยคำถามว่า "ทำไมเราจะต้องหยุดที่ NEEXT ล่ะ?"

<center>
![](/assets/img/2020/NEEXT_in_MIP_future.jpg = x500)
</center>

ทำไมผมถึงตื่นเต้นกับงานชิ้นนี้? สมมติว่าอยู่ดีๆมีคนคนหนึ่งมาเคาะประตูแล้วบอกว่าเขาเป็นพระเจ้าผู้ทรงมีอำนาจไม่สิ้นสุด จะมีวิธีอะไรที่จะทดสอบเขาโดยไม่ต้องอาศัยความเชื่อได้? วิธึหนึ่งคือการให้แก้ปัญหายากๆ ที่เราสามารถเช็คคำตอบได้ในเวลาสั้นๆ อย่างปัญหา [NP-complete](https://en.wikipedia.org/wiki/NP-completeness) แต่ถ้าเรายังคลางแคลงใจเนื่องจากยังไม่มีการพิสูจน์ [P $\neq$ NP](https://en.wikipedia.org/wiki/P_versus_NP_problem) ปัญหา NP-complete จริงๆแล้วอาจจะง่ายก็ได้ เราอาจจะอยากถามปัญหาที่ตัวตนที่มีขีดจำกัด (finite being) อย่างมนุษย์ไม่มีทางตอบได้ไม่ว่าจะใช้เวลานานเท่าไรก็ตามเช่นคำถามว่าเครื่อง Turing จะหยุดหรือไม่ (ปัญหา [halting](https://en.wikipedia.org/wiki/Halting_problem)) แต่เราจะเช็คคำตอบได้ยังไงล่ะ? MIP* = RE บอกเราว่า**ถ้ามีคนสองคนที่ไม่สามารถสื่อสารกันแต่สร้างเอนแทงเกิลเมนต์ปริมาณอนันต์ระหว่างกันได้ เราจะสามารถให้เขาเช็คได้ว่าเครื่องจักร Turing จะหยุด** [^1]

<!--งานชิ้นนี้เผยความสัมพันธ์ที่ไม่คาดคิดระหว่างทฤษฎีควอนตัมและ[ทฤษฎีบทความไม่สมบูรณ์ของ Gödel](https://en.wikipedia.org/wiki/G%C3%B6del%27s_incompleteness_theorems) ซึ่งเทียบเท่ากับปัญหา halting. ทั้งสองเป็นเรื่องที่ผมสนใจก่อนจะมาเรียนฟิสิกส์ (เหตุผลที่ทำให้ผมเรียนฟิสิกส์คือปรัชญา :smiley:) เพราะทั้งคู่ดูเหมือนจะกล่าวถึงขอบเขตจำกัดของสิ่งที่เรารู้ได้ ([ความไม่แน่นอนของ Heisenberg](https://en.wikipedia.org/wiki/Uncertainty_principle))
 แต่ MIP*=RE เป็นอีกครั้งที่การค้นพบในสารสนเทศควอนตัมพลิกความคาดหมายว่าทฤษฎีควอนตัมไม่ใช่ข้อจำกัด แต่เป็นความเป็นไปได้ใหม่-->

ในช่วง social distancing นี้ ผมจึงอยากจะหาคำตอบด้วยการเขียนบล็อกว่าเอนแทงเกิลเมนต์ช่วยเช็คคำตอบของปัญหา halting ได้อย่างไร (แต่ไม่ได้กะจะเข้าใจบทพิสูจน์ MIP*=RE นะ) แต่สำหรับผู้อ่านผมจะต้องอธิบายปัญหา halting และเอนแทงเกิลเมนต์ก่อน ก่อนที่จะไปทำความเข้าใจ[เกมควอนตัมในฐานะ interactive proof](https://arxiv.org/abs/quant-ph/0404076) (ทำไมผมถึงพลาดเปเปอร์เจ๋งๆนี้จากปี 2004 ไปได้)  


[^1]: ยอมรับว่าวิธีนี้ไม่จะเวิร์คถ้าเทพเจ้าทรงสัพพัญญู (omniscience) ด้วย คือรู้ได้ว่าเทพอีกองค์ทำอะไรโดยไม่ต้องสื่อสารกัน
